<h2><i>Trileçe Tarifi</i></h2>

<h3>Malzemeler</h3>

<ul>
    <li><b>Kek İçin</b></li>
    <ul>
        <li>5 adet yumurta</li>
        <li>Bir su bardağından bir parmak eksik şeker</li>
        <li>1,5 su bardağı un</li>
        <li>1 paket kabartma tozu</li>
        <li>1 paket vanilya</li>
    </ul>
    <li><b>Sütlü Sosu İçin</b></li>
    <ul>
        <li>3,5 su bardağı süt</li>
        <li>3 yemek kaşığı toz şeker</li>
        <li>200 gr sıvı krema</li>
    </ul>
    <li><b>Karamel Sosu İçin</b></li>
    <ul>
        <li>1 çay bardağı şeker</li>
        <li>1 yemek kaşığı tereyağı</li>
        <li>200 gr sıvı krema</li>
    </ul>
    <li><b>Üzeri İçin</b></li>
    <ul>
        <li>1 paket krem şanti</li>
    </ul>
</ul>

<hr>
<hr>

<h3>Yapılışı</h3>

<ol>
    <li>Kremşantili trileçe yapmak için öncelikle karıştırma kabımıza yumurta ve toz şekeri alıp boza kıvamına gelene kadar çırpalım.</li>
    <li>Un, kabartma tozu ve vanilyayı ekleyip spatulayla alttan üste doğru karıştırıp yağlı kağıt serili fırın kabına dökelim.</li>
    <li>170°lik fırında 10 dk, sonra ısıyı 150° düşürüp yaklaşık 30 dk pişirelim.</li>
    <li>Trileçenin sütlü sosu için uygun bir kapta süt, toz şeker ve sıvı kremayı çırpıp buzdolabında bekletelim.</li>
    <li>Karamelli sosu için, tavamıza şekeri alıp orta ateşte sürekli karıştırarak erimesini sağlayalım.</li>
    <li>Açık bir renk alınca 1 yemek kaşığı tereyağını ekleyelim ve yağın erimesini sağlayalım.</li>
    <li>Son olarak sıvı kremayı da ekleyip sosumuz kıvam alana kadar kısık ateşte kısa süre karıştırarak pişirelim.</li>
    <li>Ilımış olan kekimizi ters çevirip yağlı kağıdı çıkarıp çatalla delikler açalım.</li>
    <li>Soğuk şerbetimizi kekin üzerine dökelim.</li>
    <li>1 paket köpürtülmüş krem şantiden süslemek için biraz ayırıp kalanını kekin üzerine yayalım.</li>
    <li>Ilımış olan karamel sosumuzu krem şantinin üzerine dökelim.</li>
    <li>Ayırmış olduğumuz krem şanti ile süsleyip kürdan ile şekil verelim.</li>
    <li>5-6 saat dinlendirdikten sonra dilimleyerek servis edelim.</li>
</ol>

<h1><i>Afiyet olsun :)</i></h1>

